<div class="content_center">
<pre class="ascii_banner">
 ______     __     ______    
/\  == \   /\ \   /\  __ \   
\ \  __<   \ \ \  \ \ \/\ \  
 \ \_____\  \ \_\  \ \_____\ 
  \/_____/   \/_/   \/_____/ 

</pre>
</div>

<div class="v_separator"></div>

<div class="square normal_square">
Aquesta secció és una mena de currículum vitae, però va més enllà, també parlo dels meus interessos, motivacions, objectius i experiència vital (no només laboral).
</div>

<div class="v_separator"></div>

<fieldset class="special_square">
  <legend class="square_title">Antecedents</legend>
  <div>
    Els meus primers contactes amb la programació van ser de molt jove, a només 10 anys. Ma germana gran ja anava a la universitat, atès que és 11 anys major que jo, on hi estudiava Enginyeria de Camins i es va comprar una calculadora programable Casio FX-880P. Més que una calculadora era una petita computadora que permetia ampliacions de memòria, s'hi podia connectar una impresora i la característica més important, duia el llenguatge de programació BASIC integrat. Amb el manual de la calculadora i algunes nocions bàsiques d'informàtica que havia après a l'escola amb uns vells ordinadors IBM XT, vaig ser capaç d'escriure petits programes, molt simples.
    <br><br>
    Una mica més tard, al voltant de l'any 95 vaig tenir el meu primer ordinador, un PC amb MS-DOS + Windows 3.11 (que de seguida vaig actualitzar a Windows 95) i amb aquesta màquina vaig avançar molt en els meus coneixements. Fent servir un llibre de la biblioteca pública del meu poble i el programa QBASIC que venia de franc amb el MS-DOS, vaig començar a aprendre molt més i realitzar programes cada volta més complexos.
    <br><br>
    Però la veritable explosió de coneixement es va produïr a partir de l'any 98, quan vaig tenir accés a Internet, un altre cop gràcies a ma germana, que havia aconseguit una plaça de professora a un institut públic. En aquella època la Generalitat donava accés a Internet a tot el seu professorat a través de la XTEC.
    <br>
    Vaig començar a llegir webs sobre llenguatges de programació, sistemes operatius, xarxes, seguretat informàtica, programació de virus... qualsevol cosa que tingués a veure amb la computació m'interessava. També vaig començar a connectar al IRC-Hispano, on vaig conèixer molta gent, la majoria estudiants d'informàtica o professionals de la programació, dels qui vaig aprendre molt. En aquella època hi havia molt poca gent als canals del IRC i l'ambient era familiar, la gent s'ajudava i era fàcil que et responguessin preguntes.
  </div>
</fieldset>